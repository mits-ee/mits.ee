<section id="aboutlanding">
    <div class="container">
        <div class="content">
            <h1>MAT-INF TUDENGISELTS</h1>
            <p><strong>MAT-INF tudengiselts</strong> ehk <strong>MITS</strong> on Tartu Ülikooli matemaatika, matemaatilise statistika ja informaatika tudengeid ühendav erialaselts, mis tegutseb aktiivselt oma teaduskondade tudengite argipäeva elavdamise ja heaolu tagamisega.</p>
            <p>Seisame selle eest, et ülikool ja reaalteaduste õppimine oleks enamat, kui pelgalt uute teadmiste omandamine.</p>
            <p>Meie värvikast sündmustepagasist leiab iga tudeng endale midagi meelepärast. Korraldame erinevad akadeemilisi üritusi (paneeldiskussioone, lektorite õhtuid, seminare ja töötubasid), uusi sõpru võib leida aga seltskonna- ning sotsiaalüritustel (lauamängu- ja filmiõhtutel, teemapidudel, LANidel, mälumängudel). Seejuures aitavad koolipingest vabaneda iganädalased trennid (jooksu-, jalgpalli-, korvpalli- ja võrkpallitrennid). Oleme ka esmakursuslastele mõelnud, kellele tutvustame õiget ülikoolielu mentorprogrammi abil. Iga päev sünnib aga värskeid ideid ning sündmuste nimekiri aina pikeneb.</p>
        </div>
    </div>
</section>
<section id="description">
    <div class="container">
        <div class="content">
            <p><strong>Missioon:</strong> MAT-INF tudengiseltsi missioon on korraldada mitmekesiseid sündmusi ning teha järjepidevat koostööd arvutiteaduste ja matemaatika-statistika instituudiga tagamaks tudengite hariduslikku heaolu.</p>
            <p><strong>Visioon:</strong> MAT-INF tudengiseltsi visioon on parendada MAT-INF tudengi heaolu ülikooliaja vältel ning anda kaasa vajalikud oskused, teadmised ja tutvused panustamaks Eesti ühiskonna jätkusuutlikkusse arengusse.
            </p>
        </div>
    </div>
</section>
<section id="juhatus">
    <div class="container">
        <div class="content">
            <h1>Juhatus</h1>
            <p>Juhatuse eesmärk on luua seltsis keskkond, kus tiimijuhtidel oleks mõnus ja mugav koos oma töögrupiga korraldada just neile meelepäraseid üritusi. Hoolitseme välise suhtluse eest seltsi ja instituutide vahel ning otsime alati uusi väljundeid ning võimalusi, et ükski lennukas idee ei jääks teostuse taha pidama.</p>
            <div class="peoplegrid">
                <div class="person">
                    <img alt="Alo Aasmäe" src="/media/liikmed/AloAasmae.jpg">
                    <h3 class="name">Alo Aasmäe</h3>
                    <div class="role">President</div>
                </div>
                <div class="person">
                    <img alt="Kristiina Krause" src="/media/liikmed/KristiinaKrause.jpg">
                    <h3 class="name">Kristiina Krause</h3>
                    <div class="role">Asepresident</div>
                </div>
                <div class="person">
                    <img alt="Danver Hans Värv" src="/media/liikmed/DanverHansVarv.jpg">
                    <h3 class="name">Danver Hans Värv</h3>
                    <div class="role">Finantsjuht</div>
                </div>
                <div class="person">
                    <img alt="Geitrud Pank" src="/media/liikmed/GeitrudPank.jpg">
                    <h3 class="name">Geitrud Pank</h3>
                    <div class="role">Sponsorlusjuht</div>
                </div>
            </div>
        </div>
    </div>
</section>
<section id="history">
    <div class="container">
        <div class="content">
            <h1>Ajalugu</h1>
            <p>
                Esmakordselt sai MAT-INF tudengiselts alguse Taivo Pungase eestvedamisel 23. aprillil 2014.
                Kuni 2016. aasta lõpuni korraldas MITS erinevaid sündmusi ning seisis tudengite heaolu eest.
                Järelkasvu puudumise tõttu aga pandi pillid mõneks ajaks kotti.
            </p>
            <p>
                MITS taasasustati 20. aprillil 2018, kui 10 aktiivset noort võtsid südameasjaks oma teaduskondade
                tudengite elu värvikamaks muuta.
                Huvilisi leidus veelgi ning esimesed vägiteod saadeti korda 30-pealise tiimiga,
                millest esimene suursündmus oli networking-seminar
                <a href="https://www.facebook.com/events/863700093813482/">Make MITS Great Again</a>.
                Taasalustava organisatsiooni kohta oli sündmus väga edukas - kohal käis ligikaudu 150 tudengit
                ning huvi seltsi vastu kasvas hüppeliselt.
                Tänaseks tegutseb MITSis juba üle viiekümne aktiivse liikme.
            </p>


        </div>
    </div>
</section>
<section id="teams">
    <div class="container">
        <div class="content">
            <h1>Töögrupid</h1>
            <p>Meie lähenemine on, et erisugused sündmused nõuavad ka mitmeid vahvaid töögruppe. Seetõttu oleme jaotanud oma organisatsiooni liikmed just neile meeldivasse töögruppi. Iga töögrupi täpsematest suundadest saad lugeda juba altpoolt!</p>

            <div class="teamgrid">
                <div class="teamdescription">
                    <h2>Akadeemiliste tiim</h2>
                    <p>Töögrupp korraldab põnevaid harivaid üritusi nagu erinevaid töötubasid ja seminare. Meie tiim annab Tartu matemaatika- ja informaatikatudengitele võimaluse harida ning arendada ennast oma valdkondades läbi mitmetahuliste sündmuste.</p>
                    <p>Lisaks korraldame ka mentorprogrammi, mille eesmärgiks on tagada, et iga esmakursuslane elaks ülikooliellu sisse võimalikult sujuvalt, saades tuge ja nõu vanemkursuslaste käest.</p>
                    <p>Loe lähemalt <a href="/mentor">mentorprogrammi lehelt</a>.</p>
                </div>
                <div class="person">
                    <img alt="Kerdo Kurs" src="/media/liikmed/KerdoKurs.jpg">
                    <h3 class="name">Kerdo Kurs</h3>
                    <div class="role">Akadeemiliste ürituste tiimi juht</div>
                </div>
                <div class="teamdescription">
                    <h2>Seltskonnaürituste tiim</h2>
                    <p>Kas oled käinud kunagi sõpradega mõnel lauamänguõhtul või võtnud osa LANist? Kuidas oleks filmiõhtuga sõprade seltsis? Need üritused on vaid osake sellest, millega tegeleb seltskonnaürituste grupp. Oled oodatud meie sõbralikku seltskonda, kui sind huvitab ägedate ürituste korraldamine oma sõpradele ning teistele.</p>
                </div>
                <div class="person">
                    <img alt="Marten Vainult" src="/media/liikmed/MartenVainult.jpg">
                    <h3 class="name">Marten Vainult</h3>
                    <div class="role">Seltskonnaürituste tiimi juht</div>
                </div>
                <div class="teamdescription">
                    <h2>Sisetiim</h2>
                    <p>Sisetiimi ülesanne on motiveerida kõiki MITSi tegevliikmeid edasisteks tegudeks. Oma tiimiga korraldame MITSi liikmeid ühendavaid sündmusi, kus nad saavad mõnusalt omakeskis aega veeta. Olgu nendeks kuumad saunaõhtud, popcornirikkad kinokülastused või särisevad grillpeod. Seeläbi loome ühtsema meeskonna, kellega koos informaatikute ja matemaatikute ülikooliaega elavdada.</p>
                </div>
                <div class="person">
                    <img alt="Kati Ilus" src="/media/liikmed/KatiIlus.jpg">
                    <h3 class="name">Kati Ilus</h3>
                    <div class="role">Siseürituste tiimi juht</div>
                </div>
                <div class="teamdescription">
                    <h2>Sotsiaalürituste tiim</h2>
                    <p>
                        Kas oled kuulnud MITSi
                        <a href="https://www.facebook.com/events/1996893600610148/">Retropeost</a> või
                        <a href="https://www.facebook.com/events/548713482565201/">Halloweeni peost</a>?
                        Või mõnest muust võimsast peost, mis on informaatikutest ja matemaatikutest pungil olnud?
                        Just selliste ürituste korraldamisega tegelevadki sotsiaalürituste tiimi liikmed.
                        Selle tiimi peamiseks ülesandeks on sisustada üliõpilaste reedesed õhtupoolikud
                        nii ägedalt kui võimalik.
                    </p>
                    <p>
                        Kui oled kärtsu ja mürtsu täis noor, siis on see töögrupp just sulle.
                        Siin leidub lõbus aeg sõprade seltsis, suured panused ja suured peod.
                    </p>
                </div>
                <div class="person">
                    <img alt="Kristel Saul" src="/media/liikmed/KristelSaul.jpg">
                    <h3 class="name">Kristel Saul</h3>
                    <div class="role">Sotsiaalürituste tiimi juht</div>
                </div>
                <div class="teamdescription">
                    <h2>Turundustiim</h2>
                    <p>
                        Meie oleme MITS-i <em>influencer</em>-id, sisuloojad ja turundajad.
                        Kui oled sotsiaalmeedias märganud mõne legendaarse MITS-i peo promovideot,
                        lauamänguõhtute ja mälumängude postreid või muid ägedaid pilte meie tegevustest,
                        siis tea, et just meie oleme kõige selle taga! Turundustiimi eesmärk on,
                        et meie looming meelitaks tudengid ühikatubadest välja üritustele,
                        mida teised tiimid korraldavad, ning et meie harivad ja kasulikud postitused jõuaksid
                        võimalikult paljude tudengiteni.
                    </p>
                    <p>
                        Oled oodatud meie megavingesse tiimi
                        (eriti siis, kui tunned huvi <strong>disaini</strong> ja <strong>videotöötluse</strong> vastu!).
                    </p>
                </div>
                <div class="person">
                    <img alt="Elis Käär" src="/media/liikmed/ElisKaar.jpg">
                    <h3 class="name">Elis Käär</h3>
                    <div class="role">Turundustiimi juht</div>
                </div>
            </div>
        </div>
    </div>
</section>
